Колір - це  властивість матеріальних об'єктів, яка сприймається як усвідомлене зорове відчуття та виникає в результаті дії на око потоків видимого електронно-магнітного випромінювання (з довжинами хвиль від 380 до 760 нм). Той або інший колір «привласнюється» людиною об'єкту в процесі зорового сприйняття цього об'єкту. Світло сприймається або безпосередньо від джерела, наприклад, від освітлювальних приладів, або як відбиття від поверхонь об'єктів або заломлення при проходженні крізь прозорі і напівпрозорі об'єкти. Амплітуда, що визначає енергію хвилі, відповідає за яскравість кольору.

Око людини - складна оптична система. Фоторецептори поділяються на два види: палички і колбочки.Палички є високочутливими елементами і працюють в умовах слабкого освітлення. Вони нечутливі до довжини хвилі і тому не "розрізняють" кольору.Колбочки, навпаки, "розрізняють" колір.Паличок існує тільки один тип, а колбочки поділяються на три види, кожен з яких чутливий до певного діапазону довжин хвиль (довгі, середні або короткі).

Саме поняття кольору є особливістю людського "бачення" навколишнього середовища.Перехід від одного кольору до іншого здійснюється безперервно, поступово. Кожному кольору співставляється не якась одна довжина хвилі світла, а довжини хвиль, що потрапляють в деякий інтервал значень.

Призначення колірної моделі - дати засоби опису кольору в межах деякого колірного діапазону, у тому числі і для виконання інтерполяції кольорів. Існують різні моделі, оскільки із зображенням виконуються різні дії: відображення на екран, видрук на принтер, опрацювання кольорів, перетворення в сірі тони, корекція яскравості, інтенсивності і т.п.Кожна модель має своє призначення, тобто ефективна для виконання окремих операцій.